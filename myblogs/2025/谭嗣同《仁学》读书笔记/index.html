<html>
<head>
	
	<title>谭嗣同《仁学》读书笔记</title>
	<meta name="keywords" content="Acheron,blog,博客,代码,技术,书法,读书" />

    <meta http-equiv="content-type" content="text/html; charset=utf-8" />
    <meta name="viewport" content="width=device-width, initial-scale=1, maximum-scale=1">

    

        
<link rel="stylesheet" href="/css/bootstrap.min.css">

        
<link rel="stylesheet" href="/css/bootstrap-theme.min.css">



	   <link href="/css/main.css?v=3" rel="stylesheet" type="text/css" />
    
        
<script src="/js/util.js"></script>

        <script>
            if(isMobile()) {
                loadjscssfile('../css/mobile.css', 'css');
            } else {
                loadjscssfile('../css/desktop.css', 'css');
            }
        </script> 
    

    <link rel="alternate" type="application/atom+xml" href="/atom.xml" title="Atom feed">

    
	<link rel="shortcut icon" type="image/x-icon" href="/favicon.ico?v=3"/>
    
    

<meta name="generator" content="Hexo 6.3.0"></head>

<body>
<nav class="navbar navbar-inverse navbar-fixed-top" style="opacity: .9" role="navigation">
    <div class="container-fluid">
        <!-- Brand and toggle get grouped for better mobile display -->
        <div class="navbar-header">
            <button type="button" class="navbar-toggle" data-toggle="collapse" data-target="#bs-example-navbar-collapse-1">
                <span class="sr-only">Toggle navigation</span>
                <span class="icon-bar"></span>
                <span class="icon-bar"></span>
                <span class="icon-bar"></span>
            </button>
            <a class="navbar-brand" href="#">HeroHuang&#39;s Blog</a>
        </div>

        <!-- Collect the nav links, forms, and other content for toggling -->
        <div class="collapse navbar-collapse" id="bs-example-navbar-collapse-1">
            <ul class="nav nav-tabs navbar-right">
            
                
                    <li >
                        <a href="/"> 首页</a>
                    </li>
                
                    <li >
                        <a href="/myblogs/read"> 读书</a>
                    </li>
                
                    <li >
                        <a href="/myblogs/shufa"> 书法</a>
                    </li>
                
                    <li >
                        <a href="/myblogs/code"> 代码</a>
                    </li>
                
                    <li >
                        <a href="/myblogs/life"> 生活</a>
                    </li>
                
                    <li >
                        <a href="/myblogs/about"> 我是</a>
                    </li>
                
            
            </ul>
        </div><!-- /.navbar-collapse -->
    </div><!-- /.container-fluid -->
</nav>


<br/>


<h2 class="title">谭嗣同《仁学》读书笔记</h2>

<div style="text-align:center;margin-top: -10px;">
<div class="article-category" style="text-align:right;">

2025年3月18日




<!--  -->
 </div>

</div>

<!--  -->
<p>《仁学》<br>谭嗣同</p>
<p>自序</p>
<p>◆ 网罗重重，与虚空而无极；初当冲决利禄之网罗，次冲决俗学若考据、若词章之网罗，次冲决全球群学之网罗，次冲决君主之网罗，次冲决伦常之网罗，次冲决天之网罗，次冲决全球群教之网罗，终将冲决佛法之网罗。然真能冲决，亦自无网罗；真无网罗，乃可言冲决，故冲决网罗者，即是未尝冲决网罗。循环无端，道通为一，凡诵吾书，皆可于斯二语领之矣。</p>
<p>◆ 相众生自叙于虫虫虫天之微大弘孤精舍。</p>
<p>二十七界说</p>
<p>◆ 通有四义：中外通，多取其义于《春秋》，以太平世远近大小若一故也；上下通，男女内外通，多取其义于《易》，以阳下阴吉，阴下阳吝，《泰》《否》之类故也；人我通，多取其义于佛经，以“无人相，无我相”故也。（四）</p>
<p>◆ 灵魂，智慧之属也；体魄，业识之属也</p>
<p>◆ 有过去，有未来，无现在；过去、未来皆现在。（十</p>
<p>◆ 凡为仁学者，于佛书当通《华严》及心宗、相宗之书，于西书当通《新约》及算学、格致、社会学之书，于中国书当通《易》、《春秋公羊传》、《论语》、《礼记》、《孟子》、《庄子》、《墨子》、《史记》及陶渊明、周茂叔、张横渠、陆子静、王阳明、王船山、黄梨洲之书。（二十五）</p>
<p>四</p>
<p>◆ 覃思典籍，极深研几</p>
<p>十四</p>
<p>◆ 庄所谓“道行之而成，物谓之而然”也</p>
<p>十五</p>
<p>◆ 方生方死，方死方生</p>
<p>十七</p>
<p>◆ 一多相容”也，“三世一时”也，此下士所大笑不信也，乌知为天地万物自然而固然之真理</p>
<p>◆ 乎</p>
<p>◆ 然后“一多相容”“三世一时”之真理乃日见乎前。任逝者之逝而我不逝，任我之逝而逝者卒未尝逝。真理出，斯对待不破而自破。</p>
<p>十八</p>
<p>◆ 孔曰改过，佛日忏悔，耶曰认罪，新之谓也；孔曰不已，佛曰精进，耶曰上帝国近尔矣，新而又新之谓也</p>
<p>二十六</p>
<p>◆ 夫孔子大圣，所谓初发心时，即在正果，本无功夫次第之可言。若乃现身说法，自述历历，亦诚有不可诬者。“十五志学”也者，亦自意诚入手也；“三十而立”，意已一而不纷矣，然犹未断也；“四十不惑”，意诚转为妙观察智矣；“五十知天命”，我执断矣，然犹有天命之见存，法执犹未断也；“六十耳顺”，法执亦断，为平等性智矣；“七十从心所欲不逾矩”，藏识转为大圆镜智矣。转识成智，盖圣凡之所同也。智慧者，孔谓之道心；业识者，孔谓之人心。人心外无道心，即无业识，亦无由转成智慧。王船山曰，“天理即在人欲之中，无人欲则天理亦无从发见”，最与《大学》之功夫次第合；非如紫阳人欲净尽之误于离，姚江满街圣人之误于混也。且夫《大学》又与四法界合也：格物，事法界也；致知，理法界也；诚意正心修身，理事无碍法界也；齐家治国平天下，事事无碍法界也。夫惟好学深思，六经未有不与佛经合者也，即未有能外佛经者也。</p>
<p>三十一</p>
<p>◆ 生民之初，本无所谓君臣，则皆民也。民不能相治，亦不暇治，于是共举一民为君。夫曰共举之，则非君择民，而民择君也。夫曰共举之，则其分际又非甚远于民，而不下侪于民也。夫曰共举之，则因有民而后有君。君，末也；民，本也。天下无有因末而累及本者，亦岂可因君而累及民哉？夫曰共举之，则且必可共废之。君也者，为民办事者也；臣也者，助办民事者也。赋税之取于民，所以为办民事之资也。如此而事犹不办，事不办而易其人，亦天下之通义也</p>
<p>◆ 君亦一民也，且较之寻常之民而更为末也。民之于民，无相为死之理；本之与末，尤无相为死之理。然则古之死节者，乃皆不然乎？请为一大言断之曰：止有死事的道理，决无死君的道理！死君者，宦官宫妾之为爱，匹夫匹妇之为谅也。人之甘为宦官宫妾，而不免于匹夫匹妇，又何诛焉？夫曰共举之，犹得曰吾死吾所共举，非死君也；独何以解于后世之君，皆以兵强马大力征经营而夺取之，本非自然共戴者乎！况又有满汉种类之见，奴役天下者乎！夫彼奴役天下者，固甚乐民之为其死节矣。</p>
<p>三十八</p>
<p>◆ 五伦中于人生最无弊而有益，无纤毫之苦，有淡水之乐，其惟朋友乎！</p>
<p>四十四</p>
<p>◆ 若虑俄国之扰也，则先修欧、亚两洲东西大铁路，东起朝鲜，贯中国、阿富汗、波斯、东土耳其，梁君士但丁峡，达西土耳其，作为万国公路，皆不得侵犯之。按诸地图，此诸病夫者，同在北纬三十度至四十度之间，天若豫为位置，令其土壤成一直线。苟因天之巧，济以人力，以三万餘里之铁轨穿为一贯，如牛鼻之有锥，鱼鳃之有柳，诸病夫戢戢相依，托餘生于铁路，不致为大力者负之而走，其病亦自向苏，而各国所获铁路之利，抑孔厚矣。</p>


<!--<a href="http://ac-heron.github.io/myblogs/2025/%E8%B0%AD%E5%97%A3%E5%90%8C%E3%80%8A%E4%BB%81%E5%AD%A6%E3%80%8B%E8%AF%BB%E4%B9%A6%E7%AC%94%E8%AE%B0/#disqus_thread" class="article-comment-link">Comments</a>
<div id="disqus_thread"></div>
<script type="text/javascript">
    /* * * CONFIGURATION VARIABLES: EDIT BEFORE PASTING INTO YOUR WEBPAGE * * */
    var disqus_shortname = ''; // required: replace example with your forum shortname

    /* * * DON'T EDIT BELOW THIS LINE * * */
    (function() {
        var dsq = document.createElement('script'); dsq.type = 'text/javascript'; dsq.async = true;
        dsq.src = '//' + disqus_shortname + '.disqus.com/embed.js';
        (document.getElementsByTagName('head')[0] || document.getElementsByTagName('body')[0]).appendChild(dsq);
    })();
</script>
<noscript>Please enable JavaScript to view the <a href="http://disqus.com/?ref_noscript">comments powered by Disqus.</a></noscript>
-->
<!-- <div style="display:none"> -->
<!-- <script src="http://s4.cnzz.com/stat.php?id=&web_id=" language="JavaScript"></script>script> -->
<!-- </div> -->




<!-- <script src="http://apps.bdimg.com/libs/jquery/2.1.1/jquery.min.js"></script> -->
<!-- <script src="http://apps.bdimg.com/libs/bootstrap/3.3.0/js/bootstrap.min.js"></script> -->

<script src="/js/jquery.min.js"></script>


<script src="/js/bootstrap.min.js"></script>







</body>
</html>